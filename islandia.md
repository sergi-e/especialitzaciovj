

18/04/2023 

Vol de Barcelona a Reykjavík, arribada a les 21:00 hora local. Recollim un cotxe de lloguer per poder traslladar-nos a l’apartament a Reykjavík. 

19/04/2023

A les 9 hores del matí ens traslladem a la Myndlistaskólinn í Reykjavík (endavant, l'Escola d'Arts Visuals) on ens rep Áslaug T., la directora del centre. Primer tenim una reunió on ella on comparem el sistema educatiu islandès amb el català. Després ens introdueix els seus estudis artístics per a grups de totes les edats i amb grups d'elevada diversitat. Comenta la dificultat d'adaptar-se moltes vegades a les necessitats pròpies de cada persona amb diversitat, més enllà de qualsevol diagnòstic o absència d'aquest i es mostra interessada en la nostra experiència amb la regulació de la diversitat.
Durant la nostra trobada parlem també sobre la supervivència del centre els estudis propis del qual no són reconeguts per la universitat de Reykjavík, però si per les universitats del Regne Unit i altres europees. Parlem sobre com al sistema islandès no s'acobla de manera directa i immediata amb el marc europeu i sobre les polítiques que dificulten els estudis de les arts a Islàndia. Destaquen també que, encara i que els seus estudis no siguin reconeguts per la universitat, moltes escoles de primària i secundària treballen amb ells per fer tallers d'un dia o fins i tot una setmana. Un punt interessant també de conversa és la prevista falta de finançament on, segons ens conta, els recursos es mantenen constants, però la inflació augmenta cada any més. Es menciona també una falta de menors per la baixa natalitat de l'última dècada. Aquestes són preocupacions que, com veurem més endavant, també es mencionen a l'altra escola que visitarem, FÁ.

A nivell docència resulten fonamental dos punts que es mencionen: el primer és que cap grup pot superar el 15, com a màxim 20 alumnes amb hàbit de desdoblaments, una ràtio àmpliament demandada en Espanya. D'altra banda, tot el professorat està format per artistes que treballen com a tal, a més d'ensenyar. Mencionen un augment destacable en l'ansietat i la falta de motivació dels estudiants més joves en els últims anys i ens expliquen com la seva metodologia es basa totalment en "desenvolupar la capacitat d'aprendre". Cada estudiant es reuneix amb els seus professors per veure de quina manera vol enfocar les matèries i què li agradaria fer. No obstant això, tenen un problema de continuïtat d'estudis una vegada acaben el seu programa de quatre anys.

Per acabar parlem de la possibilitat d'intercanvis entre les nostres escoles. A l'escola d'arts visuals els interessa el clima artístic d'Espanya i ja han realitzat intercanvis anteriorment o en curs, per exemple amb l'Escola de ceràmica de Manisses. Encara que la seva escola se centra totalment en "arts & crafts" en un sentit analògic, es planteja la possibilitat de fer un intercanvi d'interès per a l'alumnat combinant els nostres estudis digitals amb els seus analògics.

Després de la nostra conversa, dediquem la resta el matí a fer una volta pel centre amb la directora, que ens presenta els diferents espais, a conversar amb diferents professors i estudiants de l'escola per recollir testimonis. Destaquen la diversitat d'espais d'aprenentatge basats en diferents tècniques artístiques; l'ocupació dels espais pels estudiants segons les seves necessitats; l'interès per treballar amb materials i recursos locals, i per recuperar indústries típiques (els exemples de la ceràmica i la importància del tèxtil). El professorat valora molt la llibertat d'acció i les possibilitats que tenen per ensenyar. Els estudiants valoren especialment la capacitat de desenvolupar el seu propi projecte d'aprenentatge i la validesa del professorat.

Després d'aquesta visita, fem un parell de visites breus amb altres instituts de la zona amb els que no havíem tingut l'oportunitat de contactar amb anterioritat, per tal de veure si existeix la possibilitat d'establir vincles.
El primer d'aquests, Hagaskóli, ens comenta la impossibilitat d'establir vincles o deixar-nos assistir a classes durant la nostra estada per una estricta regulació per als menors de 16 anys que també estan al centre.

En la nostra segona visita, entrem a la Tækniskólinn í Reykjavík, l'escola tècnica, on tenim una conversa amb la directora sobre una possible col·laboració entre centres. Després d'una dilatada conversa que dura uns dies per correu amb diferents professors, no podem dur a terme una observació ni col·laboració durant aquesta estada per un conflicte de calendaris. Això no obstant, queda oberta la possibilitat i ens guardem els contactes per possibles futures col·laboracions.

A la tarda hem acabat aquestes visites i, després de fer una volta pel centre de la ciutat, tornem a l'apartament a descansar del viatge.



20/04/2023

Aquest dia resulta ser un dels festius nacionals més estimats i valorats pels islandesos: el primer dia d'estiu o sumardagurinn fyrsti.
És festiu per tots els islandesos, de manera que no podem anar a l'escola d'arts visuals. Tanmateix, seguint les indicacions de la directora de l'escola, anem a veure l'espectacle i la desfilada que organitza una escola al Museu Obert de Reykjavík.
Per motius de privacitat, es demana que no prenguem fotografies dels menors si no som familiars, ja que hi ha molts menors a l'esdeveniment. Després d'aquesta visita baixem al centre de la ciutat per buscar alguna desfilada, però no en trobem cap, de manera que aprofitem la tarda per contactar amb el nostre centre (Institut Pedralbes), realitzar les comunicacions necessàries i començar amb la documentació del procés.

21/04/2023

El divendres passem el matí a l'escola d'arts visuals de Reykjavík, on realitzem l'observació seguint un professor. Durant l'observació destaquem que se'ns introdueix un grup segons el professorat "amb molta energia". Durant la primera hora, el comportament del grup és exemplar i és a partir de la segona hora, quan la segona activitat de la classe fa més de mitja hora que s'està desenvolupant, que els estudiants més actius comencen a despertar. Des d'aquest moment fins al final de la classe, l'actitud de l'alumnat resulta més semblant al que trobem una classe ordinària a Espanya.
D'altra banda, destaquem que, encara i que la totalitat del grup la formen 18 alumnes, es du a terme un desdoblament amb dos professors per grup, de manera que tenim una ràtio d'1 professor per cada 4 o 5 alumnes. Un dels professors dirigeix l'activitat, mentre l'altre es dedica a donar suport als estudiants que el necessiten.

La metodologia de la classe és totalment pràctica, tenen un objectiu prefixat el dia anterior a classe i la sessió es divideix en una sèrie d'activitats clarament separades. Seguint la pràctica en tot moment, partint només d’una breu explicació a l’inici de la sessió, treballen conceptes com la projecció, les ombres, la llum, els colors, el volum i la construcció entre d’altres


Després de la sessió tenim una petita entrevista amb el professor que se'ns ha assignat. Ens explica el seu recorregut professional i acadèmic i ens explica que ell se centra en donar classe a alumnes de primària, i ens fa una breu explicació de com acostuma a dur a terme les classes. Destaca el fet que sigui un grup reduït facilita molt poder transmetre els coneixements i dur a terme les activitats pensades amb èxit. 

Li preguntem com prepara aquestes activitats, si els continguts els proposen ells des de l’escola d’arts o és la mateixa escola dels alumnes la que els demana quins continguts han de treballar segons currículum. Comenta que és una combinació de les dues, des de l’escola d’arts tenen diferents cursos, segons currículum/curs/edat, i en funció del grup que els arriba, de l’edat i el curs parlen amb l’escola i decideixen quin curs duran a terme.


22/04/2023 i 23/04/2023

Aprofitem el cap de setmana per fer sortides naturals. El dissabte visitem Reynisfjara, la platja negra, passegem per la glacera de Sólheimajökulsvegur i acabem amb les cascades de Skógafoss i Seljalandsfoss. El diumenge passem pels guèisers i el cràter de Kerið. L'última ruta es cancel·la per la possible aparició d'una aurora boreal a la nit, de manera que tornem a casa a preparar-nos a la nit. A la nit sortim al far de Grotta, a la platja de Reykjavík i aconseguim veure una aurora d'intensitat 5/9.

24/04/2023

El dia del dilluns el teníem reservat per a entrevistar-nos amb empreses de videojocs en Reykjavík. La primera part del matí es cancel·la la visita i reunió que teníem prevista amb Myrkur Games per una sobrecàrrega de treball en el cicle de desenvolupament on es troben. Malgrat això, després la directora de desenvolupament Linzi C. acorda contestar a les nostres preguntes per correu electrònic. Cal destacar que vam enviar les preguntes aquell mateix dia, però a dia d'entrega d'aquesta memòria encara no s'ha obtingut resposta. Registrem aquest fet tan sols per remarcar que el contacte s'ha intentat, no per denunciar la falta de resposta, ja que els cicles de desenvolupament poden ser molt intensos en la indústria i allargar-se més del previst.
La segona visita que teníem amb CCP Games es reprograma del dilluns al divendres a la tarda, però el desenvolupador Michael R. acorda trobar-se amb nosaltres a la tarda, fora de l'horari d'oficina.
A la tarda, ens trobem en una cafeteria amb Michael R. la conversa resulta complicat de conduir i registrar a causa de la sèrie d'estrictes contractes de privacitat que tenen els desenvolupadors de l'empresa (NDAs). Part de la conversa ha de ser exclosa de registre després de revisar aquests per part del treballador. Això no obstant, sí que es pot mencionar que la indústria es troba en un punt encara elemental a Islàndia i que gran part dels treballadors venen d'altres països. També es destaca la pluralitat d'estudis dels treballadors, que en moltes ocasions no tenen estudis de videojocs per se i venen de múltiples disciplines (per exemple, un dissenyador UX pot venir d'estudis d'arqueologia o psicologia, comenta). Parlant amb Michael es planteja la qüestió que moltes vegades no hi ha una necessitat de coneixement específic o títols per posicions d'entrada o juniors, sinó que moltes vegades entra en joc l'adaptabilitat de la persona a la posició i la manera en què podria integrar-se amb l'equip. Això, comenta, du a una àmplia presència de síndrome de l'impostor a la indústria, i el paper que té l'educació per mitigar o magnificar aquest.

25/04/2023

Comencem el dimarts visitant el segon centre on realitzarem la nostra observació, Fjölbrautaskólinn við Ármúla (endavant FÁ), una escola similar a una politècnica amb diversos tipus d'estudis professionals. A l'entrada ens rep Sigrún E., professora d'espanyol a l'escola, i dos professors de Madrid que també estan fent una estada a l'escola. Sigrún E. ens du a fer una primera visita per l'escola on visitem les aules més ordinàries i els diferents espais. Durant el camí ens presenta a molts membres de l'alumnat. L'escola destaca per tenir un ambient molt proper entre l'alumnat i el professorat. Parlant amb Sigrún i l'alumnat, ens expliquen que al sistema islandès l'alumnat ha d'escollir les seves matèries seguint un sistema de crèdits per poder obtenir un títol, tenint llibertat per a dissenyar el seu propi currículum segons aquestes. També parlem sobre com açò fa que els estudiants no tenen un grup classe estable, cosa que resulta favorable per poder conèixer més gent, però pot anar en detriment d'aquells que són menys sociables de partida.

Després d'aquesta primera visita ens trobem amb Magnús I. director de FÁ per una entrevista. En aquesta menciona els mateixos problemes de finançament i natalitat que ja eren preocupació l'escola d'arts visuals visitada la setmana anterior. També ens parla sobre la manera en què diferents escoles a Reykjavík adopten diferents actituds a l'hora d'acceptar alumnes, ja que la matrícula no es determina per ordre de nota. 
Tanmateix, alguns centres no accepten a l'alumnat de notes més baixes o desenvolupen criteris propis. A FÁ tracten d'acceptar a tothom, el qual ha produït una escola amb una demografia molt més variada del que és habitual i que obliga el professorat a adaptar-se molt a les seves necessitats. També ens parla sobre els excepcionals resultats de satisfacció amb el centre que reben tant per part del professorat com de l'alumnat. En l'àmbit organitzatiu, el professorat realitza 16 hores de classe a la setmana quan estan contractats al 100%, i cada matèria té 4 h a la setmana. Ofereixen formació en estiu i a distància i es preocupen per adaptar-se per aquells alumnes que són majors i amb famílies o altres feines, però volen avançar en els seus estudis. Parla sobre la presència de feina a Islàndia i com açò atreu una àmplia varietat d'immigrants, amb un pic durant els últims anys d'immigrants ucraïnesos, i la necessitat d'estudiar islandès des del principi ha provocat la necessitat de crear grups per immigrants als quals tenen en compte per no segregar totalment. 
La matrícula són únicament uns 150 € (19.000 ISK), un preu prou assumible per qualsevol perfil, però que podria canviar a causa d'una reducció del finançament els pròxims cursos. Els grups poden ser de 29 estudiants com a màxim, però gairebé mai tenen grups amb aquests nombres, sinó que oscil·len més pels vint. Quasi tot el professorat considera que el màxim viable són 15 alumnes, de manera que intenten assegurar aquesta limitació sempre que és possible. Finalment, parlem sobre com en aquest moment els estudis vocacionals/professionals suposen un 33%, però que es preveu augmenten fins a un 42 pròximament.
Després d'aquesta reunió, el director ens du una altra vegada a fer una visita per veure les aules especialitzades del centre, on podem destacar: instal·lacions molt adaptades per a estudiants de necessitats especials (incloent-hi una piscina climatitzada per fer teràpia física), una sala de música totalment equipada, una recreació de sala hospitalària amb dummies per als estudis sanitaris i una sala de pòdcast i gravació per a diferents estudis audiovisuals.  
En finalitzar la visita se'ns deixa lliures per familiaritzar-nos amb el centre i preparar-nos per a les observacions de l'endemà.
Aprofitem la tarda per visitar el Blue Lagoon, una de les termes que podem trobar a Islàndia.

26/04/2023

Comencem el dia assistint a una classe d'islandès de primer nivell amb Signúr C., on tot l'alumnat està format per immigrants de primera generació. Dels 17 alumnes tan sols se'n presenten 8, un fet habitual segons la professora, pel perfil de l'alumnat. Se'ns comenta que troben una falta de motivació en gran part de l'alumnat, cosa que es corresponen amb el que ens van comentar anteriorment a l'escola d'arts visuals.

Assistim també a una classe de Life Skills amb Ásdis L., matèria que es considera crèdit obligatori. Aquesta resulta especialment interessat en l'àmbit de continguts, ja que en aquesta assignatura s'aprèn sobre taxes, currículums, hàbits saludables, etc. Parlant amb la professora ens qüestionem la necessitat d'una assignatura semblant al currículum espanyol, on part d'aquests continguts són assimilats per la tutoria, que no té un currículum explícit ni clar, i altra no s'imparteix.

Seguidament, anem amb Bjarki Z. a una classe de desenvolupament de videojocs. Primerament, el professorat destaca la baixa qualitat dels equips amb què treballen, a causa del fet que el que era el departament d'informàtica del centre fa temps que ja no existeix i aquestes matèries entren ara dintre del departament d'arts i innovació. Ens crida l'atenció que els estudiants es dediquen a gran varietat de tasques com programació, animació o producció sonora dintre de la mateixa assignatura. És ací quan Bjarki ens explica que el professorat a Islàndia treballa amb un currículum molt genèric, del que agafen les coses que consideren per dissenyar assignatures pròpies amb continguts i activitats que consideren. Cada semestre el professorat presenta les seves propostes d'assignatures al centre. Si la direcció les aprova, s'ofereixen als estudiants i, si suficients estudiants es matriculen, l'assignatura s'imparteix. Açò genera una flexibilitat i llibertat en el disseny curricular molt interessant, ja que una assignatura pot existir un semestre, però no el següent, un centre pot oferir assignatures específiques que no existeixen en cap altre o dos centres poden tenir una assignatura amb el mateix nom, però enfocaments completament diferents. Aquesta llibertat, per contra, suposa un problema de continuïtat o planificació més enllà del trimestre vista. Sobre els estudis de videojocs en concret, hi ha una clara manca d'estudis públics de videojocs, on tan sols la universitat de Reykjavík ofereix alguna matèria relacionada amb el tema. Els estudis més sòlids són privats. Hi ha cert moviment en escoles superiors per desenvolupar estudis relacionats amb el tema, però, per ara, encara no existeixen.
Després d'això tenim una breu reunió amb Zórey M., professora dels cursos de multimèdia i il·lustració, per plantejar la possibilitat d'un projecte conjunt entre cursos del nostre centre. La professora es mostra molt interessada i acordem mantenir-nos en contacte per veure quina oferta de matèries tenen pel semestre següent i plantejar la possibilitat d'un projecte junt amb el nostre grau superior de 3D.

Tenim una trobada amb dos de les orientadores de l’institut. Ens comenten en què consisteix el seu càrrec i les funcions que tenen, aprofitem per a fer diverses preguntes relacionades amb certes funcions del departament d’orientació del nostre institut per a contrastar com ho duen a terme allà. 

Referent als Plans Individualitzats (PI) i adaptacions metodològiques per alumnes amb necessitats educatives especials (NEE), comenten que no és una funció de les orientadores sinó d’una especialista en NEE que està a mitja jornada i que, a l’inici de curs parla amb els professors i alumnes i prepara les adaptacions pertinents. A més a més, també va a veure aquests alumnes 1 cop per setmana com a suport i per si s’ha de dur a terme alguna readaptació. 

Ens diuen que la funció de l’orientadora al seu institut és estar allà pels alumnes, fer de mediadores, ajudar els alumnes si tenen conflictes amb els professors, si tenen dubtes acadèmics, personals, dubtes envers què estudiar quan acabi el curs, entre d’altres. A més a més, comenten que allà les orientadores no tenen cap grup assignat, és a dir que no són responsables de cap grup classe o alumnes en específic. 

Envers la qüestió que se’ls formula de si avaluen el servei d’orientació i de quina manera, comenten que no acostumen a fer-ho. Cada trimestre, es passa als alumnes una enquesta que inclou preguntes de tot tipus envers l’institut, però no sempre surt una pregunta de l’orientació com a tal, en general surt una pregunta cada 2 o 3 anys. A més a més, ens comenten que per a donar a conèixer el seu servei, el que fan és passar-se per les classes a l’inici de curs i presentar-se i dir quina és la seva funció, així si necessiten qualsevol cosa poden anar-les a buscar. 

Per acabar el dia, assistim a una classe de psicologia amb Lárus S. Amb aquest ampliem la conversació que havíem tingut amb Bjarki sobre el disseny curricular i la tasca del professorat. D’aquesta conversa destaquem que és el professorat qui, al dissenyar una assignatura, li assigna “un nivell” (1 a 3), ubicant les matèries en el marc del centre, sent que per cursar una assignatura de nivell 2 d’una àrea cal haver-hi fet una de nivell 1. A més, gran part de les decisions d’avaluació i programació es determinen a nivell de centre. Si a FÁ es decideix que no va a haver-hi proves finals d’avaluació, el professorat ha d’acollir-se a aquesta decisió, però més enllà tenen llibertat total per definir l’avaluació de les seues matèries i la seua programació.  

27/04/2023

Passem gran part del matí assistint a diferents classes d’idiomes (espanyol, anglès i islandès) amb Sigrún E. i Sigrún C. D’aquestes classes ens crida l’atenció dues coses: la primera és l’àmplia acceptació i parla de l’espanyol al centre. Segons ens comenten, Islàndia té molt d’afecte per Espanya. Molts membres de l’alumnat i el professorat han visitat Espanya i han estudiat encara que sigui un poc d’espanyol. De segona, hi ha una amplíssima diversitat cultural a les classes on moltes vegades hi ha gairebé un país diferent per cada alumne a la classe. 

Tenim una reunió amb Halldór G. per parlar de l’organització del sistema educatiu en relació als alumnes amb necessitats educatives especials i les mesures que pren el centre. Per començar, ens explica breument en què consisteix la part de l’institut centrada en alumnes amb necessitats educatives de suport específic (NESE). Comenta que en aquest moment compten amb 30 alumnes, i que l’any vinent en seran 42 i que són 19 professionals treballant. Destaca que, a mesura que han anat passant els anys, aquesta part de l’institut ha anat creixent molt, i encara segueix la mateixa línia. 

A continuació, ens explica el recorregut d’aquests estudiants, que comencen sovint als 16 anys i finalitzen amb 20. Ens comenta que no poden estar al centre més de 4 anys, un cop compleixen els 20 han de marxar a la universitat o, depenent del seu grau de discapacitat, seguir el seu camí acadèmic o procurar intentar començar el laboral. Entrar a la universitat sovint és complicat i només uns pocs hi entren, per una banda perquè dependrà de si estan preparats (sigui a nivell físic o cognitiu) i per l’altra perquè les universitats només disposen d0unes 10 o 12 places per persones amb grau de discapacitat. A nivell laboral, les botigues i algunes empreses són molt flexibles amb aquest tema, i contracten als alumnes. 

També destaca que, el fet de disposar d’instal·lacions i recursos per alumnes NESE als instituts és algo força comú, que d’uns 32 instituts que hi ha per la capital i els seus voltants, uns 26 compten amb aquest servei. A més a més, cada centre acaba especialitzant-se més en unes discapacitats concretes (autisme, discapacitats auditius, de mobilitat, …) i, d’aquesta manera, els alumnes es van distribuint segons les seves  necessitats cap als centres que tinguin més recursos per a ells. 

Per acabar, fem algunes qüestions com si els alumnes amb necessitats educatives especials fan projectes, activitats, assignatures conjuntes amb la resta d’alumnes de l’institut aprofitant que es troben tots al mateix edifici. Halldór comenta que sí, que tot i cada cas sigui diferent en cada cas en general hi ha molta llibertat per a fer coses de manera conjunta, sigui fer assignatures (amb adaptacions), projectes o activitats. 


28/04/2023

Visitem una última vegada FÁ per tenir una reunió amb Bjarki, professor de videojocs, i plantejar la possibilitat de crear un projecte entre els nostres centres. El professor es mostra molt favorable i acordem mantenir el contacte per, si les matèries del semestre següent ho permeten, plantejar un projecte de Game Jam amb el nostre cicle de DAM-VI, de manera que la seua participació no estigui condicionada per la falta d’equips potents al centre. Destaquem també que, durant aquesta conversació, Bjarki mostra certa preocupció per una manca d’educació de la competència digital en Islàndia, en part deguda a aquesta manca d’un currículum fixe que assegure certes competències mínimes globals. 
Fem una volta pel centre per despedir-nos de l’alumnat i professorat que hem conegut a la nostra visita i ens conviden a assistir al sopar de graduació que es realitza aquella tarda. 


A continuació ens dirigim a l’empresa CCP Games per a dur a terme la reunió agendada amb Eyrún, VP de publicitat i Anna Katrín, gerent de desenvolupament empresarial. 

A l’inici de la reunió ens fan una breu explicació de l’empresa i comenten que CCP és una de les empreses de videojocs amb més antiguitat d’Islàndia, més o menys uns 30 anys. 

Preguntem envers la preparació dels futurs treballadors d’empreses de videojocs, què pensen que es podria fer des d’educació per a que els alumnes, un cop finalitzats els seus estudis, siguin treballadors amb potencial i competents per a treballar a una empresa com la seva. Comenten que no tenen massa clar el què ja que, la manera de funcionar de l’empresa és força diferent i varia depenent de l’empresa. Per una banda, pot ser positiu per una empresa que el treballador no 

 Després de la reunió tornem a l’apartament i ens preparem per assistir al sopar de graduació. En aquest, tot el professorat i alumnat es mostra molt agraït per la visita i obert a la possibilitat de mantenir una relació continuada, oferint-nos un espai per a que els nostres alumnes i professors visiten el seu centre. 

29/04/2023

Abandonem l’apartament i fem una última visita per la ciutat abans de dirigir-nos cap a l’aeroport, a realitzar la devolució del cotxe, la devolució de taxes i la facturació de maletes. Volem i arribem a Barcelona a la matinada del diumenge, finalitzant la nostra visita.




Bones, a continuació et deixe el diari de viatge de dos professors de Barcelona uqe han viatjat a Reykjavík amb una beca Erasmus+ per onze dies per intentar establir vincles amb instituts de la ciutat, conéixer més sobre el seu sistema educatiu i sobre l'educació en videojocs i en diversitat. Necessitariem una notícia de 500 paraules per penjar a la pàgina web de l'institut que recollira els motius del seu viatge, el contingut i les conclusions d'aquest.  
